# AGİLE - SCRUM - KANBAN

## AGİLE

Türkçe anlamı çevikliktir. Çeviklik, değişime hızlı ve verimli biçimde ayak uydurabilme kapasitesi olarak düşünülebilir. Bu kelimeyi şirket bazlı düşündüğümüzde değişime ayak uyduramayıp kaybolan şirketlerin çevik olmadığı düşünülebilir. Buna verilebilecek en büyük örnek nokia. Ancak bunun aksine gayet çevik şirketlerde bulunmakta. Örneğin , google yaklaşık 22 yıllık gayet değişime ayak uydurmuş ve ayakta kalmayı başarmış bir şirket profili çizmektedir. Bu iki farklı şirketin yükseliş ve çöküş hikayelerine bakılacak olursa çeviklik tek taraflı düşünülmeyecek bir kavram olarak karşımıza çıkmaktadır. Zira bu iki şirket baz alınarak düşünüldüğünde çeviklik değişim ile ortaya çıkan fırsatları değerlendirme kapasitesi olarak karşımıza çıkar. Yani bir fırsata en iyi adapte olabilme yeteneği olarak düşünülebilir.

2001 yılında yayınlanan agile manifesto;

* Bireyler ve aralarındaki etkileşim , kullanılan araçlar ve süreçlerden,
* Çalışan yazılım ve çözümler , kapsamlı dokümantasyondan,
* Müşteriyle iş birliği, sözleşmelere bağlı kalmaktan,
* Değişime cevap verebilmek, herhangi bir planı izlemekten

daha önemli ve önceliklidir denilerek baz alınması gereken değerler özetlenmiştir. Buradan da anlaşılacağı gibi agile bir amaçtır ve scram kanban  gibi araçlarla mümkün hale gelmektedir.



## SCRUM

* Agile proje yönetim metodolojilerinden biridir.
* Esnek bir yapıdır. Bundan dolayı askeri ve benzeri yazılımlarda pek tercih edilmez. Onun yerine waterfall yapı tercih edilir.
* Yönetimi ve kontrol edilmesi diğer yapılara göre daha basittir.
* Aynı işler sürekli tekrar içinde hareket eder.
* Değişikliklere kolay uyum sağlayan bir yapıdır.



 Scrum sürecine göz atıcak olursak ilk başta bir backlog olduğunu görürüz. Backlog ürünle ilgili istenilen bilgileri kapsamaktadır ve gayet uzun bir listeden oluşmaktadır. Bu backlog'tan bir kısım seçilir ki tamamını ele alarak hareket etmek çok zor bir süreçtir. Bu aşamada aslında scrum'ı waterfall modelden ayıran bir hareket olduğu açıktır. Waterfall model neredeyse tamamını ele alarak hareket edilen bir yapıdır. Ancak scrum yapısında kısım kısım ilerleyerek hareket edilir. Scrum ekimi seçilen bir kısım için özel bir backlog oluşturur. Bu aşamadan sonra belirlenen kısım için belirli bir sprint süresi belirlenir. Bu süre 1 ila 4 hafta arasında değişkenlik göterir fakat genel olarak 4 haftalık süreç tercih edilmektedir. Her yeni backlog parçası için sürekli bir döngü oluşturularak süreç ilerletilir. Belirlenen yaklaşık bir aylık süreç içinde her günün sonunda bir meeting düzenlenmektedir. Scrumın bize getirdiği farklı bir yaklaşım ise iteratif veya spiral modelde gördüğümüz "Requirements - Design - Code - Test" sıralamasının dışına çıkarak hareket edilmesidir. Scrum modelde başlangıç sıralaması bu şekilde olurken ilerleyen zamanlarda bütün yapılar aynı anda devam ettirilmekte ve tekrara aynı sıralamada bitirilmektedir.

### Scrum Aşamaları

Scrum 3 aşamadan oluşan ve her aşama altında toplam 10 tane başlıktan oluşan bir yapıya sahiptir.

#### Roles

1. **Poduct owner(ürün sahibi)**

Scrum ekibinde bulması gereken ürünün sahibini temsil eder. Ancak bu gerçek hayatta çok uygulanamadığı için gerçek müşteri olmasına gerek yoktur. Bunun yerine müşteriyle yeterli düzeyde iletişim kurabilen ve ürünü en iyi anlayan kişi olmalıdır.

2. **Scrum master (proje yöneticisi)**

Bir takım lideri olarak düşünülebilir. Bu lider diğer bilinen takım liderleri gibi emir veren veya üst yöneticiymiş gibi davranan bir lider profiline sahip değildir. Bu durumdaki kişi ekibe daha çok hizmet edecek şekilde çalışan bir liderdir.

3.**Team(takım)**

Çalışan ekibi belirmektedir.



#### Ceremonies

1. **Sprint planning(döngü lanlama)**

Döngüye başlamadan önce yapılan planlamadır

2. **Sprint review(döngüyü gözden geçirme)**

Döngü sonrası yapılan gözden geçirme işlemidir.

3. **Sprint retrospective(geriye dönük döngü)**

Geçmişe yönelik sprint yani döngüyle ilgili sunulan veriler.

4. **Daily scrum meeting(günlük toplantılar)**

Her gün sonunda yapılan scrum içi çalışmaların değerlendirildiği ve yapılması gereken görevlerde nereye gelindiği hakkında bilgi verilen toplantılardır.

#### Artifacts

1. **Prodact backlog**

Proje için gerekli olan ihtiyaçlar listesini tanımlar. Proje sonunda ne üretilmek isteniyor sorusuna cevap aranır.

2. **Sprint backlog**

Prodact backlog da oluşturulan listedeki her bir gereksinim öncelik sırasına göre sprint içerisine alınır. Bir sprint boyunca yapılacakların listesi oluşturulur.

3. **Burndown chart**

Yatay eksende sprintin günlerini,dikey eksende sprintte kalan işi gösteren grafiktir. Scramın temel ilkelerin olan şeffaflığı sağlar.



## KANBAN

Kanban işlerimizi daha verimli nasıl halledebileceğimize dair plan çıkaran bir metottur. Kanban çok basit bir tablolama yöntemi ile açıklanabilir.

Kanban aslında işlerimizi bir plana göre hareket ettireceğimiz esnek bir tablo oluşturmaktır. Her bir bölgede ilk çıkan fikrin aşama aşama takibi ve yapılmakta ve yapılmamış işler göz önünde bulundurularak birikmenin önüne geçilmektedir.